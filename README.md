# TreeProjects

<div dir='rtl' align="center">


 به نام پروردگار هدایت کننده به راه راست

  دانشگاه اصفهان

  ساختمان داده – دکتر رمضانی 

  پاییز ۰۲-۰۳

  پروژه چهارم - سیستم پایگاه‌ داده



  
  طراحان پروژه : امیرعلی گلی – علی ابراهیمی
</div>

<div dir='rtl' align="justify">
  
### مبحث : درخت
اهداف پروژه :
+	کار با ساختمان داده درخت
+	پیاده‌سازی عملیات‌های پرکاربرد درخت
+ آشنایی با پایگاه داده‌ها
  
  
در این پروژه قرار است با استفاده از درخت B-Tree یک سیستم پایگاه داده را شبیه‌سازی کنید.

## توضیحات پروژه
1-	 مقدمه

شما در ابتدا باید ساختمان داده B-Tree  را به صورت کامل و با توابع مورد نیاز و عملیات Self-Balancing پیاده سازی کنید. سپس با استفاده از این ساختمان داده سیستم مدیریت پایگاه داده پیاده سازی کنید که برای عملیات جستجو، افزودن و حذف بهبود ایجاد می‌کند.

 این پروژه به عنوان یک پایگاه داده جهت ذخیره و مدیریت اطلاعات انواع مختلف داده‌ها با استفاده از B-Tree طراحی شده است. در واقع کلیدها و ایندکس های پایگاه داده شما، همان نودهای B-Tree هستند که سرعت دسترسی به خانه های پایگاه داده را با استفاده از سرچ درختی افزایش می‌دهند.

 توضیحات کامل پیاده سازی و کاربردهای B-Tree را می‌توان از [لینک](https://www.geeksforgeeks.org/introduction-of-b-tree-2/) مطالعه نمود.

 همچنین برای آشنایی با پایگاه‌داده‌ها و نحوه کارکرد آن ها می‌توانید از لینک‌های زیر استفاده کنید :‌
+ https://www.geeksforgeeks.org/what-is-database/
+ https://www.javatpoint.com/what-is-rdbms
+ https://www.w3schools.com/mysql/mysql_rdbms.asp

2-	ویژگی‌ها

2-1-	ایجاد و مدیریت جداول

•	ایجاد جداول با ویژگی‌های مختلف مانند نام، نوع داده‌ها، و اطلاعات دیگر.

•	افزودن، حذف و به‌روزرسانی رکوردها در جداول.

2-2-	 پشتیبانی از انواع داده‌ها

•	پشتیبانی از انواع مختلف داده‌ها از جمله عددی، رشته، و تاریخ.

•	مدیریت اطلاعات با دقت و صحت.

2-3-	ایجاد و مدیریت ایندکس‌ها

•	پیاده‌سازی ایندکس‌ها با استفاده از B-Tree برای بهبود عملیات جستجو و مرتب‌سازی.

•	ایجاد ایندکس‌های اصلی، یکتا و غیر یکتا.

2-4-	 پشتیبانی از B+ Tree (امتیازی)

•	امکان استفاده از B+ Tree به جای B-Tree به عنوان بخش امتیازی.

•	بهبود عملکرد درخت به ویژه برای عملیات بازه‌ای و جستجوهای پیچیده.

3-	 ساختار پروژه

پروژه به چندین بخش اصلی تقسیم می‌شود:

1-	بخش BTree:

•	پیاده‌سازی اصلی B-Tree با روش‌های افزودن، جستجو و حذف.

•	مدیریت توازن درخت.

2-	بخش DatabaseTable:

•	پیاده‌سازی جدول پایگاه داده با امکانات مدیریت رکوردها و ایندکس‌ها.

•	پشتیبانی از انواع داده‌ها و مدیریت اطلاعات.

3-	بخش Index:

•	پیاده‌سازی ایندکس‌ها با استفاده از B-Tree یا B+ Tree (امتیازی).

•	ایجاد ایندکس‌های اصلی، یکتا و غیر یکتا.


## ویژگی‌های امتیازی:
+ گرافیک
+ استفاده از B+Tree بجای B Tree  معمولی
+ پیاده سازی Queryهای پیشرفته برای پایگاه داده


### نکات تکمیلی :
+ این پروژه بصورت گروه های دونفری باید پیاده سازی شود.
+ بستر پیاده سازی پروژه روی گیت‌هاب می‌باشد.
+ سعی کنید هریک از بخش‌ها را در یک کامیت جداگانه انجام دهید.
+ رعایت اصول کدنویسی تمیز بخش بسیار زیادی از نمره را به خود اختصاص می‌دهد و درصورتی که کد کاملا به شکل غیراصولی پیاده سازی شده باشد. تحویل گرفته نمی‌شود.
+ استفاده از هر زبان، فریمورک و رابط‌های گرافیکی کاملا آزاد است. ( به غیر از زبان و فریمورک های پایتون )
+ به افرادی که از تکلنولوژی‌های جدید استفاده کنند، توکن تمدید اضافه‌تر داده خواهد شد.




</div>
